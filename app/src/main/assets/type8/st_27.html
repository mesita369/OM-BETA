<!DOCTYPE html>
<html lang="te">
<head>
    <title>Page</title>
    <link rel="stylesheet" type="text/css" href="../mystyle.css">
</head>
<body>
<script src="../myscript.js">
</script>
<div id="wrapper">
    <h1 class="header" id="header">అష్టలక్ష్మీ స్తోత్రం :</h1>
    <div class="underline"></div>
    <div class="content" id="content">
    <button onclick="toggleNightMode()" class="toggle"></button>
        <p>


ఆదిలక్ష్మి:<br>
సుమనస వన్దిత సున్దరి మాధవి, చన్ద్ర సహొదరి హేమమయే <br>
మునిగణ వన్దిత మోక్షప్రదాయని, మఞ్జుల భాషిణి వేదనుతే | <br>
పఙ్కజవాసిని దేవ సుపూజిత, సద్గుణ వర్షిణి శాన్తియుతే <br>
జయ జయహే మధుసూదన కామిని, ఆదిలక్ష్మి పరిపాలయ మామ్ || ౧ ||<br><br>

ధాన్యలక్ష్మి:<br>
అయికలి కల్మష నాశిని కామిని, వైదిక రూపిణి వేదమయే <br>
క్షీర సముద్భవ మఙ్గళ రూపిణి, మన్త్రనివాసిని మన్త్రనుతే |<br>
మఙ్గళదాయిని అమ్బుజవాసిని, దేవగణాశ్రిత పాదయుతే <br>
జయ జయహే మధుసూదన కామిని, ధాన్యలక్ష్మి పరిపాలయ మామ్ || ౨ ||<br><br>

ధైర్యలక్ష్మి:<br>
జయవరవర్షిణి వైష్ణవి భార్గవి, మన్త్ర స్వరూపిణి మన్త్రమయే <br>
సురగణ పూజిత శీఘ్ర ఫలప్రద, ఙ్ఞాన వికాసిని శాస్త్రనుతే | <br>
భవభయహారిణి పాపవిమోచని, సాధు జనాశ్రిత పాదయుతే <br>
జయ జయహే మధు సూధన కామిని, ధైర్యలక్ష్మీ పరిపాలయ మామ్ || ౩ ||<br><br>

గజలక్ష్మి:<br>
జయ జయ దుర్గతి నాశిని కామిని, సర్వఫలప్రద శాస్త్రమయే <br>
రధగజ తురగపదాతి సమావృత, పరిజన మణ్డిత లోకనుతే | <br>
హరిహర బ్రహ్మ సుపూజిత సేవిత, తాప నివారిణి పాదయుతే <br>
జయ జయహే మధుసూదన కామిని, గజలక్ష్మీ రూపేణ పాలయ మామ్ || ౪ ||<br><br>

సన్తానలక్ష్మి:<br>
అయిఖగ వాహిని మోహిని చక్రిణి, రాగవివర్ధిని ఙ్ఞానమయే <br>
గుణగణవారధి లోకహితైషిణి, సప్తస్వర భూషిత గాననుతే |<br>
సకల సురాసుర దేవ మునీశ్వర, మానవ వన్దిత పాదయుతే <br>
జయ జయహే మధుసూదన కామిని, సన్తానలక్ష్మీ పరిపాలయ మామ్ || ౫ ||<br><br>

విజయలక్ష్మి:<br>
జయ కమలాసిని సద్గతి దాయిని, ఙ్ఞానవికాసిని గానమయే <br>
అనుదిన మర్చిత కుఙ్కుమ ధూసర, భూషిత వాసిత వాద్యనుతే | <br>
కనకధరాస్తుతి వైభవ వన్దిత, శఙ్కరదేశిక మాన్యపదే <br>
జయ జయహే మధుసూదన కామిని, విజయలక్ష్మీ పరిపాలయ మామ్ || ౬ ||<br><br>

విద్యాలక్ష్మి:<br>
ప్రణత సురేశ్వరి భారతి భార్గవి, శోకవినాశిని రత్నమయే <br>
మణిమయ భూషిత కర్ణవిభూషణ, శాన్తి సమావృత హాస్యముఖే |<br>
నవనిధి దాయిని కలిమలహారిణి, కామిత ఫలప్రద హస్తయుతే <br>
జయ జయహే మధుసూదన కామిని, విద్యాలక్ష్మీ సదా పాలయ మామ్ || ౭ ||<br><br>

ధనలక్ష్మి:<br>
ధిమిధిమి ధిన్ధిమి ధిన్ధిమి-దిన్ధిమి, దున్ధుభి నాద సుపూర్ణమయే <br>
ఘుమఘుమ ఘుఙ్ఘుమ ఘుఙ్ఘుమ ఘుఙ్ఘుమ, శఙ్ఖ నినాద సువాద్యనుతే |<br>
వేద పూరాణేతిహాస సుపూజిత, వైదిక మార్గ ప్రదర్శయుతే <br>
జయ జయహే మధుసూదన కామిని, ధనలక్ష్మి రూపేణా పాలయ మామ్ || ౮ ||<br><br>

ఫలశృతి:<br>
శ్లో|| అష్టలక్ష్మీ నమస్తుభ్యం వరదే కామరూపిణి | <br>
విష్ణువక్షః స్థలా రూఢే భక్త మోక్ష ప్రదాయిని ||<br><br>

శ్లో|| శఙ్ఖ చక్రగదాహస్తే విశ్వరూపిణితే జయః |<br>
జగన్మాత్రే చ మోహిన్యై మఙ్గళం శుభ మఙ్గళమ్ ||

<br>
</p>
    </div>
</div>
<div id="bg"></div>
</body>
</html>