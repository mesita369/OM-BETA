<!DOCTYPE html>
<html lang="te">
<head>
    <title>Page</title>
    <link rel="stylesheet" type="text/css" href="../mystyle.css">
</head>
<body>
<script src="../myscript.js">
</script>
<div id="wrapper">
    <h1 class="header" id="header">దక్షిణామూర్తి స్తోత్రం:</h1>
    <div class="underline"></div>
    <div class="content" id="content">
    <button onclick="toggleNightMode()" class="toggle"></button>
        <p>

శాంతిపాఠః<br>
ఓం యో బ్రహ్మాణం విదధాతి పూర్వం<br>
యో వై వేదాంశ్చ ప్రహిణోతి తస్మై |<br>
తంహదేవమాత్మ బుద్ధిప్రకాశం<br>
ముముక్షుర్వై శరణమహం ప్రపద్యే ||<br><br>

ధ్యానమ్:<br>
ఓం మౌనవ్యాఖ్యా ప్రకటితపరబ్రహ్మతత్వంయువానం<br>
వర్శిష్ఠాంతేవసదృషిగణైరావృతం బ్రహ్మనిష్ఠైః |<br>
ఆచార్యేంద్రం కరకలిత చిన్ముద్రమానందమూర్తిం<br>
స్వాత్మరామం ముదితవదనం దక్షిణామూర్తిమీడే ||<br><br>

వటవిటపిసమీపే భూమిభాగే నిషణ్ణం<br>
సకలమునిజనానాం ఙ్ఞానదాతారమారాత్ |<br>
త్రిభువనగురుమీశం దక్షిణామూర్తిదేవం<br>
జననమరణదుఃఖచ్ఛేద దక్షం నమామి ||<br><br>

చిత్రం వటతరోర్మూలే వృద్ధాః శిష్యాః గురుర్యువా |<br>
గురోస్తు మౌనవ్యాఖ్యానం శిష్యాస్తుచ్ఛిన్నసంశయాః ||<br><br>

ఓం నమః ప్రణవార్థాయ శుద్ధఙ్ఞానైకమూర్తయే |<br>
నిర్మలాయ ప్రశాంతాయ దక్షిణామూర్తయే నమః ||<br><br>

గురుర్బ్రహ్మా గురుర్విష్ణుః గురుర్దేవో మహేశ్వరః |<br>
గురుస్సాక్షాత్ పరం బ్రహ్మా తస్మై శ్రీ గురవే నమః ||<br><br>

నిధయే సర్వవిద్యానాం భిషజే భవరోగిణామ్ |<br>
గురవే సర్వలోకానాం దక్షిణామూర్తయే నమః ||<br><br>

చిదోఘనాయ మహేశాయ వటమూలనివాసినే |<br>
సచ్చిదానంద రూపాయ దక్షిణామూర్తయే నమః ||<br><br>

ఈశ్వరో గురురాత్మేతి మూత్రిభేద విభాగినే |<br>
వ్యోమవద్ వ్యాప్తదేహాయ దక్షిణామూర్తయే నమః ||<br><br>

అంగుష్థతర్జనీయోగముద్రా వ్యాజేనయోగినామ్ |<br>
శృత్యర్థం బ్రహ్మజీవైక్యం దర్శయన్యోగతా శివః ||<br><br>

ఓం శాంతిః శాంతిః శాంతిః ||<br>
విశ్వందర్పణ దృశ్యమాన నగరీ తుల్యం నిజాంతర్గతం<br>
పశ్యన్నాత్మని మాయయా బహిరివోద్భూతం యథానిద్రయా |<br>
యస్సాక్షాత్కురుతే ప్రభోధసమయే స్వాత్మానమే వాద్వయం<br>
తస్మై శ్రీగురుమూర్తయే నమ ఇదం శ్రీ దక్షిణామూర్తయే ||<br><br>

బీజస్యాంతతి వాంకురో జగదితం ప్రాఙ్నర్వికల్పం పునః<br>
మాయాకల్పిత దేశకాలకలనా వైచిత్ర్యచిత్రీకృతమ్ |<br>
మాయావీవ విజృంభయత్యపి మహాయోగీవ యః స్వేచ్ఛయా<br>
తస్మై శ్రీగురుమూర్తయే నమ ఇదం శ్రీ దక్షిణామూర్తయే ||<br><br>

యస్యైవ స్ఫురణం సదాత్మకమసత్కల్పార్థకం భాసతే<br>
సాక్షాత్తత్వమసీతి వేదవచసా యో బోధయత్యాశ్రితాన్ |<br>
యస్సాక్షాత్కరణాద్భవేన్న పురనావృత్తిర్భవాంభోనిధౌ<br>
తస్మై శ్రీగురుమూర్తయే నమ ఇదం శ్రీ దక్షిణామూర్తయే ||<br><br>

నానాచ్ఛిద్ర ఘటోదర స్థిత మహాదీప ప్రభాభాస్వరం<br>
ఙ్ఞానం యస్య తు చక్షురాదికరణ ద్వారా బహిః స్పందతే |<br>
జానామీతి తమేవ భాంతమనుభాత్యేతత్సమస్తం జగత్<br>
తస్మై శ్రీ గురుమూర్తయే నమ ఇదం శ్రీ దక్షిణామూర్తయే ||<br><br>

దేహం ప్రాణమపీంద్రియాణ్యపి చలాం బుద్ధిం చ శూన్యం విదుః<br>
స్త్రీ బాలాంధ జడోపమాస్త్వహమితి భ్రాంతాభృశం వాదినః |<br>
మాయాశక్తి విలాసకల్పిత మహావ్యామోహ సంహారిణే<br>
తస్మై శ్రీ గురుమూర్తయే నమ ఇదం శ్రీ దక్షిణామూర్తయే ||<br><br>

రాహుగ్రస్త దివాకరేందు సదృశో మాయా సమాచ్ఛాదనాత్<br>
సన్మాత్రః కరణోప సంహరణతో యో‌உభూత్సుషుప్తః పుమాన్ |<br>
ప్రాగస్వాప్సమితి ప్రభోదసమయే యః ప్రత్యభిఙ్ఞాయతే<br>
తస్మై శ్రీ గురుమూర్తయే నమ ఇదం శ్రీ దక్షిణామూర్తయే ||<br><br>

బాల్యాదిష్వపి జాగ్రదాదిషు తథా సర్వాస్వవస్థాస్వపి<br>
వ్యావృత్తా స్వను వర్తమాన మహమిత్యంతః స్ఫురంతం సదా |<br>
స్వాత్మానం ప్రకటీకరోతి భజతాం యో ముద్రయా భద్రయా<br>
తస్మై శ్రీ గురుమూర్తయే నమ ఇదం శ్రీ దక్షిణామూర్తయే ||<br><br>

విశ్వం పశ్యతి కార్యకారణతయా స్వస్వామిసంబంధతః<br>
శిష్యచార్యతయా తథైవ పితృ పుత్రాద్యాత్మనా భేదతః |<br>
స్వప్నే జాగ్రతి వా య ఏష పురుషో మాయా పరిభ్రామితః<br>
తస్మై శ్రీ గురుమూర్తయే నమ ఇదం శ్రీ దక్షిణామూర్తయే ||<br><br>

భూరంభాంస్యనలో‌உనిలో‌உంబర మహర్నాథో హిమాంశుః పుమాన్<br>
ఇత్యాభాతి చరాచరాత్మకమిదం యస్యైవ మూర్త్యష్టకమ్ |<br>
నాన్యత్కించన విద్యతే విమృశతాం యస్మాత్పరస్మాద్విభో<br>
తస్మై గురుమూర్తయే నమ ఇదం శ్రీ దక్షిణామూర్తయే ||<br><br>

సర్వాత్మత్వమితి స్ఫుటీకృతమిదం యస్మాదముష్మిన్ స్తవే<br>
తేనాస్వ శ్రవణాత్తదర్థ మననాద్ధ్యానాచ్చ సంకీర్తనాత్ |<br>
సర్వాత్మత్వమహావిభూతి సహితం స్యాదీశ్వరత్వం స్వతః<br>
సిద్ధ్యేత్తత్పునరష్టధా పరిణతం చైశ్వర్య మవ్యాహతమ్ ||<br><br>

ఇతి శ్రీమచ్ఛంకరాచార్యవిరచితం దక్షిణాముర్తిస్తోత్రం సంపూర్ణమ్ ||
<br>
</p>
    </div>
</div>
<div id="bg"></div>
</body>
</html>