<!DOCTYPE html>
<html lang="te">
<head>
    <title>Page</title>
    <link rel="stylesheet" type="text/css" href="../mystyle.css">
</head>
<body>
<script src="../myscript.js">
</script>
<div id="wrapper">
    <h1 class="header" id="header">శివ మానస స్తోత్రం:</h1>
    <div class="underline"></div>
    <div class="content" id="content">
    <button onclick="toggleNightMode()" class="toggle"></button>
        <p>

రత్నైః కల్పితమాసనం హిమజలైః స్నానం చ దివ్యాంబరం<br>
నానారత్న విభూషితం మృగమదా మోదాంకితం చందనమ్ |<br>
జాతీ చంపక బిల్వపత్ర రచితం పుష్పం చ ధూపం తథా<br>
దీపం దేవ దయానిధే పశుపతే హృత్కల్పితం గృహ్యతామ్ ||<br><br>

సౌవర్ణే నవరత్నఖండ రచితే పాత్రే ఘృతం పాయసం<br>
భక్ష్యం పంచవిధం పయోదధియుతం రంభాఫలం పానకమ్ |<br>
శాకానామయుతం జలం రుచికరం కర్పూర ఖండోజ్జ్చలం<br>
తాంబూలం మనసా మయా విరచితం భక్త్యా ప్రభో స్వీకురు ||<br><br>

ఛత్రం చామరయోర్యుగం వ్యజనకం చాదర్శకం నిర్మలం<br>
వీణా భేరి మృదంగ కాహలకలా గీతం చ నృత్యం తథా |<br>
సాష్టాంగం ప్రణతిః స్తుతి-ర్బహువిధా-హ్యేతత్-సమస్తం మయా<br>
సంకల్పేన సమర్పితం తవ విభో పూజాం గృహాణ ప్రభో ||<br><br>

ఆత్మా త్వం గిరిజా మతిః సహచరాః ప్రాణాః శరీరం గృహం<br>
పూజా తే విషయోపభోగ-రచనా నిద్రా సమాధిస్థితిః |<br>
సంచారః పదయోః ప్రదక్షిణవిధిః స్తోత్రాణి సర్వా గిరో<br>
యద్యత్కర్మ కరోమి తత్తదఖిలం శంభో తవారాధనమ్ ||<br><br>

కర చరణ కృతం వాక్కాయజం కర్మజం వా<br>
శ్రవణ నయనజం వా మానసం వాపరాధమ్ |<br>
విహితమవిహితం వా సర్వమేతత్-క్షమస్వ<br>
జయ జయ కరుణాబ్ధే శ్రీ మహాదేవ శంభో ||
<br>
</p>
    </div>
</div>
<div id="bg"></div>
</body>
</html>