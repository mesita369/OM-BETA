<!DOCTYPE html>
<html lang="te">
<head>
    <title>Page</title>
    <link rel="stylesheet" type="text/css" href="../mystyle.css">
</head>
<body>
<script src="../myscript.js">
</script>
<div id="wrapper">
    <h1 class="header" id="header">రామాష్టకం:</h1>
    <div class="underline"></div>
    <div class="content" id="content">
    <button onclick="toggleNightMode()" class="toggle"></button>
        <p>

భజే విశేషసుందరం సమస్తపాపఖండనమ్ |<br>
స్వభక్తచిత్తరంజనం సదైవ రామమద్వయమ్ || ౧ ||<br><br>

జటాకలాపశోభితం సమస్తపాపనాశకమ్ |<br>
స్వభక్తభీతిభంజనం భజేహ రామమద్వయమ్ || ౨ ||<br><br>

నిజస్వరూపబోధకం కృపాకరం భవాపహమ్ |<br>
సమం శివం నిరంజనం భజేహ రామమద్వయమ్ || ౩ ||<br><br>

సదా ప్రపంచకల్పితం హ్యనామరూపవాస్తవమ్ |<br>
నరాకృతిం నిరామయం భజేహ రామమద్వయమ్ || ౪ ||<br><br>

నిష్ప్రపంచనిర్వికల్పనిర్మలం నిరామయమ్ |<br>
చిదేకరూపసంతతం భజేహ రామమద్వయమ్ || ౫ ||<br><br>

భవాబ్దిపోతరూపకం హ్యశేషదేహకల్పితమ్ |<br>
గుణాకరం కృపాకరం భజేహ రామమద్వయమ్ || ౬ ||<br><br>

మహాసువాక్యబోధకైర్విరాజమానవాక్పదైః |<br>
పరం చ బ్రహ్మ వ్యాపకం భజేహ రామమద్వయమ్ || ౭ ||<br><br>

శివప్రదం సుఖప్రదం భవచ్ఛిదం భ్రమాపహమ్ |<br>
విరాజమానదైశికం భజేహ రామమద్వయమ్ || ౮ ||<br><br>

రామాష్టకం పఠతి యస్సుకరం సుపుణ్యం<br>
వ్యాసేనభాషితమిదం శృణుతే మనుష్యః |<br>
విద్యాం శ్రియం విపుల సౌఖ్యమనంతకీర్తిం<br>
సంప్రాప్య దేహనిలయే లభతే చ మోక్షమ్ || ౯ ||
<br>
</p>
    </div>
</div>
<div id="bg"></div>
</body>
</html>