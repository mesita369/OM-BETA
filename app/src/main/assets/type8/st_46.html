<!DOCTYPE html>
<html lang="te">
<head>
    <title>Page</title>
    <link rel="stylesheet" type="text/css" href="../mystyle.css">
</head>
<body>
<script src="../myscript.js">
</script>
<div id="wrapper">
    <h1 class="header" id="header">గోవిందాష్టకం:</h1>
    <div class="underline"></div>
    <div class="content" id="content">
    <button onclick="toggleNightMode()" class="toggle"></button>
        <p>

సత్యం ఙ్ఞానమనంతం నిత్యమనాకాశం పరమాకాశమ్ |<br>
గోష్ఠప్రాంగణరింఖణలోలమనాయాసం పరమాయాసమ్ |<br>
మాయాకల్పితనానాకారమనాకారం భువనాకారమ్ |<br>
క్ష్మామానాథమనాథం ప్రణమత గోవిందం పరమానందమ్ ||<br><br>

మృత్స్నామత్సీహేతి యశోదాతాడనశైశవ సంత్రాసమ్ |<br>
వ్యాదితవక్త్రాలోకితలోకాలోకచతుర్దశలోకాలిమ్ |<br>
లోకత్రయపురమూలస్తంభం లోకాలోకమనాలోకమ్ |<br>
లోకేశం పరమేశం ప్రణమత గోవిందం పరమానందమ్ ||<br><br>

త్రైవిష్టపరిపువీరఘ్నం క్షితిభారఘ్నం భవరోగఘ్నమ్ |<br>
కైవల్యం నవనీతాహారమనాహారం భువనాహారమ్ |<br>
వైమల్యస్ఫుటచేతోవృత్తివిశేషాభాసమనాభాసమ్ |<br>
శైవం కేవలశాంతం ప్రణమత గోవిందం పరమానందమ్ ||<br><br>

గోపాలం ప్రభులీలావిగ్రహగోపాలం కులగోపాలమ్ |<br>
గోపీఖేలనగోవర్ధనధృతిలీలాలాలితగోపాలమ్ |<br>
గోభిర్నిగదిత గోవిందస్ఫుటనామానం బహునామానమ్ |<br>
గోపీగోచరదూరం ప్రణమత గోవిందం పరమానందమ్ ||<br><br>

గోపీమండలగోష్ఠీభేదం భేదావస్థమభేదాభమ్ |<br>
శశ్వద్గోఖురనిర్ధూతోద్గత ధూళీధూసరసౌభాగ్యమ్ |<br>
శ్రద్ధాభక్తిగృహీతానందమచింత్యం చింతితసద్భావమ్ |<br>
చింతామణిమహిమానం ప్రణమత గోవిందం పరమానందమ్ ||<br><br>

స్నానవ్యాకులయోషిద్వస్త్రముపాదాయాగముపారూఢమ్ |<br>
వ్యాదిత్సంతీరథ దిగ్వస్త్రా దాతుముపాకర్షంతం తాః<br>
నిర్ధూతద్వయశోకవిమోహం బుద్ధం బుద్ధేరంతస్థమ్ |<br>
సత్తామాత్రశరీరం ప్రణమత గోవిందం పరమానందమ్ ||<br><br>

కాంతం కారణకారణమాదిమనాదిం కాలధనాభాసమ్ |<br>
కాళిందీగతకాలియశిరసి సునృత్యంతమ్ ముహురత్యంతమ్ |<br>
కాలం కాలకలాతీతం కలితాశేషం కలిదోషఘ్నమ్ |<br>
కాలత్రయగతిహేతుం ప్రణమత గోవిందం పరమానందమ్ ||<br><br>

బృందావనభువి బృందారకగణబృందారాధితవందేహమ్ |<br>
కుందాభామలమందస్మేరసుధానందం సుహృదానందమ్ |<br>
వంద్యాశేష మహాముని మానస వంద్యానందపదద్వంద్వమ్ |<br>
వంద్యాశేషగుణాబ్ధిం ప్రణమత గోవిందం పరమానందమ్ ||<br><br>

గోవిందాష్టకమేతదధీతే గోవిందార్పితచేతా యః |<br>
గోవిందాచ్యుత మాధవ విష్ణో గోకులనాయక కృష్ణేతి |<br>
గోవిందాంఘ్రి సరోజధ్యానసుధాజలధౌతసమస్తాఘః |<br>
గోవిందం పరమానందామృతమంతస్థం స తమభ్యేతి ||<br><br>

ఇతి శ్రీ శంకరాచార్య విరచిత శ్రీగోవిందాష్టకం సమాప్తం.
<br>
</p>
    </div>
</div>
<div id="bg"></div>
</body>
</html>