<!DOCTYPE html>
<html lang="te">
<head>
    <title>Page</title>
    <link rel="stylesheet" type="text/css" href="../mystyle.css">
</head>
<body>
<script src="../myscript.js">
</script>
<div id="wrapper">
    <h1 class="header" id="header">శ్రీ వెంకటేశ్వర సుప్రభాతం:</h1>
    <div class="underline"></div>
    <div class="content" id="content">
    <button onclick="toggleNightMode()" class="toggle"></button>
        <p>

కౌసల్యా సుప్రజా రామ పూర్వాసంధ్యా ప్రవర్తతే |<br>
ఉత్తిష్ఠ నరశార్దూల కర్తవ్యం దైవమాహ్నికమ్ || 1 ||<br><br>

ఉత్తిష్ఠోత్తిష్ఠ గోవింద ఉత్తిష్ఠ గరుడధ్వజ |<br>
ఉత్తిష్ఠ కమలాకాంత త్రైలోక్యం మంగళం కురు || 2 ||<br><br>

మాతస్సమస్త జగతాం మధుకైటభారేః<br>
వక్షోవిహారిణి మనోహర దివ్యమూర్తే |<br>
శ్రీస్వామిని శ్రితజనప్రియ దానశీలే<br>
శ్రీ వేంకటేశ దయితే తవ సుప్రభాతమ్ || 3 ||<br><br>

తవ సుప్రభాతమరవింద లోచనే<br>
భవతు ప్రసన్నముఖ చంద్రమండలే |<br>
విధి శంకరేంద్ర వనితాభిరర్చితే<br>
వృశ శైలనాథ దయితే దయానిధే || 4 ||<br><br>

అత్ర్యాది సప్త ఋషయస్సముపాస్య సంధ్యాం<br>
ఆకాశ సింధు కమలాని మనోహరాణి |<br>
ఆదాయ పాదయుగ మర్చయితుం ప్రపన్నాః<br>
శేషాద్రి శేఖర విభో తవ సుప్రభాతమ్ || 5 ||<br><br>

పంచాననాబ్జ భవ షణ్ముఖ వాసవాద్యాః<br>
త్రైవిక్రమాది చరితం విబుధాః స్తువంతి |<br>
భాషాపతిః పఠతి వాసర శుద్ధి మారాత్<br>
శేషాద్రి శేఖర విభో తవ సుప్రభాతమ్ || 6 ||<br><br>

ఈశత్-ప్రఫుల్ల సరసీరుహ నారికేళ<br>
పూగద్రుమాది సుమనోహర పాలికానామ్ |<br>
ఆవాతి మందమనిలః సహదివ్య గంధైః<br>
శేషాద్రి శేఖర విభో తవ సుప్రభాతమ్ || 7 ||<br><br>

ఉన్మీల్యనేత్ర యుగముత్తమ పంజరస్థాః<br>
పాత్రావసిష్ట కదలీ ఫల పాయసాని |<br>
భుక్త్వాః సలీల మథకేళి శుకాః పఠంతి<br>
శేషాద్రి శేఖర విభో తవ సుప్రభాతమ్ || 8 ||<br><br>

తంత్రీ ప్రకర్ష మధుర స్వనయా విపంచ్యా<br>
గాయత్యనంత చరితం తవ నారదో‌உపి |<br>
భాషా సమగ్ర మసత్-కృతచారు రమ్యం<br>
శేషాద్రి శేఖర విభో తవ సుప్రభాతమ్ || 9 ||<br><br>

భృంగావళీ చ మకరంద రసాను విద్ధ<br>
ఝుంకారగీత నినదైః సహసేవనాయ |<br>
నిర్యాత్యుపాంత సరసీ కమలోదరేభ్యః<br>
శేషాద్రి శేఖర విభో తవ సుప్రభాతమ్ || 10 ||<br><br>

యోషాగణేన వరదధ్ని విమథ్యమానే<br>
ఘోషాలయేషు దధిమంథన తీవ్రఘోషాః |<br>
రోషాత్కలిం విదధతే కకుభశ్చ కుంభాః<br>
శేషాద్రి శేఖర విభో తవ సుప్రభాతమ్ || 11 ||<br><br>

పద్మేశమిత్ర శతపత్ర గతాళివర్గాః<br>
హర్తుం శ్రియం కువలయస్య నిజాంగలక్ష్మ్యాః |<br>
భేరీ నినాదమివ భిభ్రతి తీవ్రనాదమ్<br>
శేషాద్రి శేఖర విభో తవ సుప్రభాతమ్ || 12 ||<br><br>

శ్రీమన్నభీష్ట వరదాఖిల లోక బంధో<br>
శ్రీ శ్రీనివాస జగదేక దయైక సింధో |<br>
శ్రీ దేవతా గృహ భుజాంతర దివ్యమూర్తే<br>
శ్రీ వేంకటాచలపతే తవ సుప్రభాతమ్ || 13 ||<br><br>

శ్రీ స్వామి పుష్కరిణికాప్లవ నిర్మలాంగాః<br>
శ్రేయార్థినో హరవిరించి సనందనాద్యాః |<br>
ద్వారే వసంతి వరనేత్ర హతోత్త మాంగాః<br>
శ్రీ వేంకటాచలపతే తవ సుప్రభాతమ్ || 14 ||<br><br>

శ్రీ శేషశైల గరుడాచల వేంకటాద్రి<br>
నారాయణాద్రి వృషభాద్రి వృషాద్రి ముఖ్యామ్ |<br>
ఆఖ్యాం త్వదీయ వసతే రనిశం వదంతి<br>
శ్రీ వేంకటాచలపతే తవ సుప్రభాతమ్ || 15 ||<br><br>

సేవాపరాః శివ సురేశ కృశానుధర్మ<br>
రక్షోంబునాథ పవమాన ధనాధి నాథాః |<br>
బద్ధాంజలి ప్రవిలసన్నిజ శీర్షదేశాః<br>
శ్రీ వేంకటాచలపతే తవ సుప్రభాతమ్ || 16 ||<br><br>

ధాటీషు తే విహగరాజ మృగాధిరాజ<br>
నాగాధిరాజ గజరాజ హయాధిరాజాః |<br>
స్వస్వాధికార మహిమాధిక మర్థయంతే<br>
శ్రీ వేంకటాచలపతే తవ సుప్రభాతమ్ || 17 ||<br><br>

సూర్యేందు భౌమ బుధవాక్పతి కావ్యశౌరి<br>
స్వర్భానుకేతు దివిశత్-పరిశత్-ప్రధానాః |<br>
త్వద్దాసదాస చరమావధి దాసదాసాః<br>
శ్రీ వేంకటాచలపతే తవ సుప్రభాతమ్ || 18 ||<br><br>

తత్-పాదధూళి భరిత స్ఫురితోత్తమాంగాః<br>
స్వర్గాపవర్గ నిరపేక్ష నిజాంతరంగాః |<br>
కల్పాగమా కలనయా‌உ‌உకులతాం లభంతే<br>
శ్రీ వేంకటాచలపతే తవ సుప్రభాతమ్ || 19 ||<br><br>

త్వద్గోపురాగ్ర శిఖరాణి నిరీక్షమాణాః<br>
స్వర్గాపవర్గ పదవీం పరమాం శ్రయంతః |<br>
మర్త్యా మనుష్య భువనే మతిమాశ్రయంతే<br>
శ్రీ వేంకటాచలపతే తవ సుప్రభాతమ్ || 20 ||<br><br>

శ్రీ భూమినాయక దయాది గుణామృతాబ్దే<br>
దేవాదిదేవ జగదేక శరణ్యమూర్తే |<br>
శ్రీమన్ననంత గరుడాదిభి రర్చితాంఘ్రే<br>
శ్రీ వేంకటాచలపతే తవ సుప్రభాతమ్ || 21 ||<br><br>

శ్రీ పద్మనాభ పురుషోత్తమ వాసుదేవ<br>
వైకుంఠ మాధవ జనార్ధన చక్రపాణే |<br>
శ్రీ వత్స చిహ్న శరణాగత పారిజాత<br>
శ్రీ వేంకటాచలపతే తవ సుప్రభాతమ్ || 22 ||<br><br>

కందర్ప దర్ప హర సుందర దివ్య మూర్తే<br>
కాంతా కుచాంబురుహ కుట్మల లోలదృష్టే |<br>
కల్యాణ నిర్మల గుణాకర దివ్యకీర్తే<br>
శ్రీ వేంకటాచలపతే తవ సుప్రభాతమ్ || 23 ||<br><br>

మీనాకృతే కమఠకోల నృసింహ వర్ణిన్<br>
స్వామిన్ పరశ్వథ తపోధన రామచంద్ర |<br>
శేషాంశరామ యదునందన కల్కిరూప<br>
శ్రీ వేంకటాచలపతే తవ సుప్రభాతమ్ || 24 ||<br><br>

ఏలాలవంగ ఘనసార సుగంధి తీర్థం<br>
దివ్యం వియత్సరితు హేమఘటేషు పూర్ణమ్ |<br>
ధృత్వాద్య వైదిక శిఖామణయః ప్రహృష్టాః<br>
తిష్ఠంతి వేంకటపతే తవ సుప్రభాతమ్ || 25 ||<br><br>

భాస్వానుదేతి వికచాని సరోరుహాణి<br>
సంపూరయంతి నినదైః కకుభో విహంగాః |<br>
శ్రీవైష్ణవాః సతత మర్థిత మంగళాస్తే<br>
ధామాశ్రయంతి తవ వేంకట సుప్రభాతమ్ || 26 ||<br><br>

బ్రహ్మాదయా స్సురవరా స్సమహర్షయస్తే<br>
సంతస్సనందన ముఖాస్త్వథ యోగివర్యాః |<br>
ధామాంతికే తవ హి మంగళ వస్తు హస్తాః<br>
శ్రీ వేంకటాచలపతే తవ సుప్రభాతమ్ || 27 ||<br><br>

లక్శ్మీనివాస నిరవద్య గుణైక సింధో<br>
సంసారసాగర సముత్తరణైక సేతో |<br>
వేదాంత వేద్య నిజవైభవ భక్త భోగ్య<br>
శ్రీ వేంకటాచలపతే తవ సుప్రభాతమ్ || 28 ||<br><br>

ఇత్థం వృషాచలపతేరిహ సుప్రభాతం<br>
యే మానవాః ప్రతిదినం పఠితుం ప్రవృత్తాః |<br>
తేషాం ప్రభాత సమయే స్మృతిరంగభాజాం<br>
ప్రఙ్ఞాం పరార్థ సులభాం పరమాం ప్రసూతే || 29 ||
<br>
</p>
    </div>
</div>
<div id="bg"></div>
</body>
</html>