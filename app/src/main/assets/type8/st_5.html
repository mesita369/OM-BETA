<!DOCTYPE html>
<html lang="te">
<head>
    <title>Page</title>
    <link rel="stylesheet" type="text/css" href="../mystyle.css">
</head>
<body>
<script src="../myscript.js">
</script>
<div id="wrapper">
    <h1 class="header" id="header">శివతాండవ స్తోత్రం:</h1>
    <div class="underline"></div>
    <div class="content" id="content">
    <button onclick="toggleNightMode()" class="toggle"></button>
        <p>
జటాటవీగలజ్జలప్రవాహపావితస్థలే<br>
గలేవలంబ్య లంబితాం భుజంగతుంగమాలికామ్ |<br>
డమడ్డమడ్డమడ్డమన్నినాదవడ్డమర్వయం<br>
చకార చండతాండవం తనోతు నః శివః శివమ్ ||<br><br>

జటాకటాహసంభ్రమభ్రమన్నిలింపనిర్ఝరీ-<br>
-విలోలవీచివల్లరీవిరాజమానమూర్ధని |<br>
ధగద్ధగద్ధగజ్జ్వలల్లలాటపట్టపావకే<br>
కిశోరచంద్రశేఖరే రతిః ప్రతిక్షణం మమ ||<br><br>

ధరాధరేంద్రనందినీవిలాసబంధుబంధుర<br>
స్ఫురద్దిగంతసంతతిప్రమోదమానమానసే |<br>
కృపాకటాక్షధోరణీనిరుద్ధదుర్ధరాపది<br>
క్వచిద్దిగంబరే మనో వినోదమేతు వస్తుని ||<br><br>

జటాభుజంగపింగళస్ఫురత్ఫణామణిప్రభా<br>
కదంబకుంకుమద్రవప్రలిప్తదిగ్వధూముఖే |<br>
మదాంధసింధురస్ఫురత్త్వగుత్తరీయమేదురే<br>
మనో వినోదమద్భుతం బిభర్తు భూతభర్తరి ||<br><br>

సహస్రలోచనప్రభృత్యశేషలేఖశేఖర<br>
ప్రసూనధూళిధోరణీ విధూసరాంఘ్రిపీఠభూః |<br>
భుజంగరాజమాలయా నిబద్ధజాటజూటక<br>
శ్రియై చిరాయ జాయతాం చకోరబంధుశేఖరః ||<br><br>

లలాటచత్వరజ్వలద్ధనంజయస్ఫులింగభా-<br>
-నిపీతపంచసాయకం నమన్నిలింపనాయకమ్ |<br>
సుధామయూఖలేఖయా విరాజమానశేఖరం<br>
మహాకపాలిసంపదేశిరోజటాలమస్తు నః ||<br><br>

కరాలఫాలపట్టికాధగద్ధగద్ధగజ్జ్వల-<br>
ద్ధనంజయాధరీకృతప్రచండపంచసాయకే |<br>
ధరాధరేంద్రనందినీకుచాగ్రచిత్రపత్రక-<br>
-ప్రకల్పనైకశిల్పిని త్రిలోచనే మతిర్మమ ||<br><br>

నవీనమేఘమండలీ నిరుద్ధదుర్ధరస్ఫురత్-<br>
కుహూనిశీథినీతమః ప్రబంధబంధుకంధరః |<br>
నిలింపనిర్ఝరీధరస్తనోతు కృత్తిసింధురః<br>
కళానిధానబంధురః శ్రియం జగద్ధురంధరః ||<br><br>

ప్రఫుల్లనీలపంకజప్రపంచకాలిమప్రభా-<br>
-విలంబికంఠకందలీరుచిప్రబద్ధకంధరమ్ |<br>
స్మరచ్ఛిదం పురచ్ఛిదం భవచ్ఛిదం మఖచ్ఛిదం<br>
గజచ్ఛిదాంధకచ్ఛిదం తమంతకచ్ఛిదం భజే ||<br><br>

అగర్వసర్వమంగళాకళాకదంబమంజరీ<br>
రసప్రవాహమాధురీ విజృంభణామధువ్రతమ్ |<br>
స్మరాంతకం పురాంతకం భవాంతకం మఖాంతకం<br>
గజాంతకాంధకాంతకం తమంతకాంతకం భజే ||<br><br>

జయత్వదభ్రవిభ్రమభ్రమద్భుజంగమశ్వస-<br>
-ద్వినిర్గమత్క్రమస్ఫురత్కరాలఫాలహవ్యవాట్ |<br>
ధిమిద్ధిమిద్ధిమిధ్వనన్మృదంగతుంగమంగళ<br>
ధ్వనిక్రమప్రవర్తిత ప్రచండతాండవః శివః ||<br><br>

దృషద్విచిత్రతల్పయోర్భుజంగమౌక్తికస్రజోర్-<br>
-గరిష్ఠరత్నలోష్ఠయోః సుహృద్విపక్షపక్షయోః |<br>
తృష్ణారవిందచక్షుషోః ప్రజామహీమహేంద్రయోః<br>
సమం ప్రవర్తయన్మనః కదా సదాశివం భజే ||<br><br>

కదా నిలింపనిర్ఝరీనికుంజకోటరే వసన్<br>
విముక్తదుర్మతిః సదా శిరఃస్థమంజలిం వహన్ |<br>
విముక్తలోలలోచనో లలాటఫాలలగ్నకః<br>
శివేతి మంత్రముచ్చరన్ సదా సుఖీ భవామ్యహమ్ ||<br><br>

ఇమం హి నిత్యమేవముక్తముత్తమోత్తమం స్తవం<br>
పఠన్స్మరన్బ్రువన్నరో విశుద్ధిమేతిసంతతమ్ |<br>
హరే గురౌ సుభక్తిమాశు యాతి నాన్యథా గతిం<br>
విమోహనం హి దేహినాం సుశంకరస్య చింతనమ్ ||<br><br>

పూజావసానసమయే దశవక్త్రగీతం యః<br>
శంభుపూజనపరం పఠతి ప్రదోషే |<br>
తస్య స్థిరాం రథగజేంద్రతురంగయుక్తాం<br>
లక్ష్మీం సదైవ సుముఖిం ప్రదదాతి శంభుః ||
<br>
</p>
    </div>
</div>
<div id="bg"></div>
</body>
</html>