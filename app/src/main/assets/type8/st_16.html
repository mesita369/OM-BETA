<!DOCTYPE html>
<html lang="te">
<head>
    <title>Page</title>
    <link rel="stylesheet" type="text/css" href="../mystyle.css">
</head>
<body>
<script src="../myscript.js">
</script>
<div id="wrapper">
    <h1 class="header" id="header">గురుగ్రహా దోష నివారణ స్తోత్రం:</h1>
    <div class="underline"></div>
    <div class="content" id="content">
    <button onclick="toggleNightMode()" class="toggle"></button>
        <p>

అఖండమండలాకారం వ్యాప్తం యేన చరాచరమ్ |<br>
తత్పదం దర్శితం యేన తస్మై శ్రీగురవే నమః || ౧ ||<br><br>

అజ్ఞానతిమిరాంధస్య జ్ఞానాంజనశలాకయా |<br>
చక్షురున్మీలితం యేన తస్మై శ్రీగురవే నమః || ౨ ||<br><br>

గురుర్బ్రహ్మా గురుర్విష్ణుః గురుర్దేవో మహేశ్వరః |<br>
గురురేవ పరం బ్రహ్మ తస్మై శ్రీగురవే నమః || ౩ ||<br><br>

స్థావరం జంగమం వ్యాప్తం యత్కించిత్సచరాచరమ్ |<br>
తత్పదం దర్శితం యేన తస్మై శ్రీగురవే నమః || ౪ ||<br><br>

చిన్మయం వ్యాపి యత్సర్వం త్రైలోక్యం సచరాచరమ్ |<br>
తత్పదం దర్శితం యేన తస్మై శ్రీగురవే నమః || ౫ ||<br><br>

సర్వశ్రుతిశిరోరత్నవిరాజితపదాంబుజః |<br>
వేదాంతాంబుజసూర్యో యస్తస్మై శ్రీగురవే నమః || ౬ ||<br><br>

చైతన్యః శాశ్వతః శాంతో వ్యోమాతీతో నిరంజనః |<br>
బిందునాదకలాతీతస్తస్మై శ్రీగురవే నమః || ౭ ||<br><br>

జ్ఞానశక్తిసమారూఢః తత్త్వమాలావిభూషితః |<br>
భుక్తిముక్తిప్రదాతా చ తస్మై శ్రీగురవే నమః || ౮ ||<br><br>

అనేకజన్మసంప్రాప్తకర్మబంధవిదాహినే |<br>
ఆత్మజ్ఞానప్రదానేన తస్మై శ్రీగురవే నమః || ౯ ||<br><br>

శోషణం భవసింధోశ్చ జ్ఞాపనం సారసంపదః |<br>
గురోః పాదోదకం సమ్యక్ తస్మై శ్రీగురవే నమః || ౧౦ ||<br><br>

న గురోరధికం తత్త్వం న గురోరధికం తపః |<br>
తత్త్వజ్ఞానాత్ పరం నాస్తి తస్మై శ్రీగురవే నమః || ౧౧ ||<br><br>

మన్నాథః శ్రీజగన్నాథః మద్గురుః శ్రీజగద్గురుః |<br>
మదాత్మా సర్వభూతాత్మా తస్మై శ్రీగురవే నమః || ౧౨ ||<br><br>

గురురాదిరనాదిశ్చ గురుః పరమదైవతమ్ |<br>
గురోః పరతరం నాస్తి తస్మై శ్రీగురవే నమః || ౧౩ ||<br><br>

బ్రహ్మానందం పరమసుఖదం కేవలం జ్ఞానమూర్తిం<br>
ద్వంద్వాతీతం గగనసదృశం తత్త్వమస్యాదిలక్ష్యమ్ |<br>
ఏకం నిత్యం విమలమచలం సర్వధీసాక్షిభూతం<br>
భావాతీతం త్రిగుణరహితం సద్గురుం తం నమామి || ౧౪ ||<br><br>

త్వమేవ మాతా చ పితా త్వమేవ<br>
త్వమేవ బంధుశ్చ సఖా త్వమేవ |<br>
త్వమేవ విద్యా ద్రవిణం త్వమేవ<br>
త్వమేవ సర్వం మమ దేవదేవ || ౧౪ ||
<br>
</p>
    </div>
</div>
<div id="bg"></div>
</body>
</html>