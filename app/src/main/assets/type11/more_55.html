<!DOCTYPE html>
<html lang="te">
<head>
    <title>Page</title>
    <link rel="stylesheet" type="text/css" href="../mystyle.css">
</head>
<body>
<script src="../myscript.js">
</script>
<div id="wrapper">
    <h1 class="header" id="header">పురాణాల్లో వ్యక్తుల పేర్లు.. అర్ధాలు</h1>
    <div class="underline"></div>
    <div class="content" id="content">
    <button onclick="toggleNightMode()" class="toggle"></button>
        <p>


అనసూయ - అసూయ లేనిది<br>
అర్జునుడు - స్వచ్చమైన చాయ కలవాడు<br>
అశ్వత్థామ - గుర్రము వలె సామర్ధ్యము/బలము కలవాడు, ఇతను పుట్టగానే అశ్వము వలె పెద్ద ధ్వని రావడం వలన అశ్వత్థామ అయ్యాడు.<br>
ఆంజనేయుడు - 'అంజన'కు పుట్టినవాడు.<br>
ఇంద్రజిత్తు - ఇంద్రుని జయించినవాడు (జితమంగా విజయము)<br>
ఊర్వశి - నారాయణుడి ఊరువు (తొడ) నుండి ఉద్భవించినది.<br>
కర్ణుడు - పుట్టుకతో 'కర్ణ'కుండలాలు కలవాడు.<br>
కుంభకర్ణుడు - ఏనుగు యొక్క 'కుంభస్థల' ప్రమాణముగల కర్ణములు (చెవులు) కలవాడు.<br>
కుచేలుడు - చినిగిన లేక మాసిన వస్త్రము కలవాడు (చేలము అనగా వస్త్రము).<br>
కుబేరుడు - నికృష్టమైన శరీరము కలవాడు (బేరమనగా శరీరము).<br>
గంగ - గమన శీలము కలది .భగీరధునకు పుత్రికగా ప్రసిద్ధినొందినది కనుక భాగీరధి అని, జహ్నుమునికి పుత్రికగా ప్రసిద్ధి నొందినది కనుక జాహ్నవి అని గంగకు పేర్లు కలవు.<br>
గరుత్మంతుడు - విశిష్టమైన రెక్కలు కలవాడు<br>
ఘటోత్కచుడు - కుండవలె గుబురైన జుట్టు కలవాడు (ఘటమనగా కుండ)<br>
జరాసంధుడు - 'జర' అను రాక్షసి చేత శరీర భాగాలు సంధింపబడిన (అతికింపబడిన) వాడు.<br>
తుంబురుడు - తుంబుర (వాద్య విశేషము) కలవాడు<br>
దశరధుడు - దశ (పది) దిశలలో రధ గమనము కలవాడు.<br>
ధృతరాష్ట్రుడు - రాష్ట్రమునంతటినీ అదుపులో ఉంచుకొనువాడు.<br>
త్రిశంకుడు - 1. తండ్రిని ఎదిరించుట 2, పరభార్యను అపహరించుట 3. గోమాంసము తినుట అను మూడు<br>
శంకువులు(పాపాలు) చేసినవాడు.<br>
దమయంతి - 1. 'దమనుడు' అను ముని వరము వలన జన్మించినది. 2. తన అందముచే ఇతరులను దమించునది.(అణచునది).<br>
దుర్వాసుడు - దుష్టమైన వస్త్రము కలవాడు. (వాసమనగా వస్త్రము)<br>
దుర్యోధనుడు - (దుర్+యోధుడు) ఇతరులు సుఖముగా యుద్ధము చేయుటకు వీలుపడనివాడు.<br>
దుశ్శాసనుడు - సుఖముగా శాసింప (అదుపు చేయ) సాధ్యము కానివాడు.<br>
ద్రోణుడు - ద్రోణము(కుండ)నుండి పుట్టినవాడు.<br>
ధర్మరాజు - సత్యము, అహింస మొదలగు ధర్మములను పాటించే రాజు. కుంతి భర్త అనుమతి పొంది ధర్ముని వలన(యమధర్మరాజు) కన్న సంతానము కనుక ధర్మజుడని, యుద్ధమునందు స్థిరమైన పరాక్రమమును<br>
ప్రదర్శించువాడు కనుక యుధిష్టిరుడని పేర్లు కలిగాయి.<br>
నారదుడు - 1.జ్ఞానమును ఇచ్చువాడు (నారమనగా జ్ఞానము) 2. కలహప్రియుడగుటచే నరసంధమును భేదించువాడు.<br>
ప్రద్యుమ్నుడు - ప్రకృష్టమైన (అధికమైన) బలము కలవాడు (ధ్యుమ్నము :బలము)<br>
ప్రభావతి - ప్రభ (వెలుగు)కలది.<br>
ప్రహ్లాదుడు - భగవంతుని దర్శనముచే అధికమైన ఆహ్లాదము పొందువాడు<br>
బలరాముడు - బలముచే జనులను రమింపచేయువాడు.<br>
బృహస్పతి - బృహత్తులకు (వేదమంత్రాలకు) ప్రభువు (బృహస్పతి)<br>
భరతుడు - అశేషమైన భూమిని భరించిన (పోషించిన) వాడు.<br>
భీముడు - భయమును కలిగించువాడు<br>
భీష్ముడు - తండ్రి సుఖము కొరకై తను రాజ్య సుఖములను వదులుకోవడమే కాక వివాహం చేసుకోను అని భీష్మమైన<br>
(భయంకరమైన) ప్రతిజ్ఞ చేసినవాడు.<br>
మండోదరి - పలుచని ఉదరము కలది (మండ-పలుచని)<br>
మన్మధుడు - మనస్సు కలత పెట్టువాడు.<br>
మహిషాసురుడు 1. రంభుడు మహిషంతో (గేదే) రమించగా పుట్టినవాడు<br>
2. 'మహిష్మతి' అనే ఆమె శాపం వలన మహిషమై(గేదె) ఉండి సింధు ధ్వీపుడనే రాజు రేతస్సును మింగి గర్భాన్నిధరించి ఇతనికి జన్మనిస్తుంది.<br>
యముడు - యమము (లయ)నుపొందించువాడు.<br>
యశోద యశస్సును (కీర్తి) కలిగించునది.<br>
రాముడు - రమంతే యోగినః అస్మెన్ = రామ(రమ్ -క్రీడించుట)<br>
యోగులందరూ ఈ పరమాత్మునియందు విహరించెదరు/ఆనందించెదరు.<br>
రావణాసురుడు - కైలాసమును రావణుడు ఎత్తగా దానిని శివుడు బొటనవేలితో నొక్కినప్పుడు గొప్ప రవము (ధ్వని)<br>
చేసినవాడు<br>
రుక్మిణి - రుక్మము(బంగారము) కలది<br>
వాల్మీకి -ఆయన నిరాహారుడై తపస్సు చేయగా వాని శరీరముపై వల్మీకములు (పుట్టలు) మొలచుటవలన వాల్మీకి<br>
అయ్యాడు.<br>
వ్యాసుడు -వేదాల్ని వ్యాసం (విభజించి వ్యాప్తి చేయుట) చేసినవాడు.<br>
విదురుడు - బుద్ధిమంతుడు , తెలివిగలవాడు<br>
విభీషణుడు - దుష్టులకు విశేష భీతిని కలిగించువాడు<br>
శంతనుడు - శం = సుఖము/శుభము తను = విస్తరింపజేయుట , సుఖమును, శుభమును విస్తరింపజేయువాడు<br>
ములుకులతో(బాణములతో) బాధించువాడు (శల్యమంగా బాణము)<br>
శకుంతల - శకుంతలములచే (పక్షులచే) రక్షింపబడినది.<br>
శూర్పణఖ - చేటల వంటి గోరులుకలది (శూర్పమనగా చేట, నఖ మనగా గోరు)<br>
సగరుడు - విషముతో పుట్టినవాడు (గర/గరళ శబ్దాలకు విషమని అర్ధము) (గర్భములో ఉండగా విష ప్రయోగానికిగురై ఆ విషంతోనే పుట్టినవాడు)<br>
సత్యభామ - నిజమైన కోపము కలది ( భామ - క్రోధే)<br>
సీత - నాగటి చాలు (జనక చక్రవర్తి భూమి దున్నుతుండగా నాగటి చాలులో దొరికిన శిశువు కనుక సీత అయినది
</p>
    </div>
</div>
<div id="bg"></div>
</body>
</html>