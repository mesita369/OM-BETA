<!DOCTYPE html>
<html lang="te">
<head>
    <title>Page</title>
    <link rel="stylesheet" type="text/css" href="../mystyle.css">
</head>
<body>
<script src="../myscript.js">
</script>
<div id="wrapper">
    <h1 class="header" id="header">శ్రీ లలితా చాలీసా:</h1>
    <div class="underline"></div>
    <div class="content" id="content">
    <button onclick="toggleNightMode()" class="toggle"></button>
        <p>
లలితామాతాశంభుప్రియా జగతికి మూలం నీవమ్మా <br>

శ్రీ భువనేశ్వరి అవతారం జగమంతటికి ఆధారం<br><br>


హేరంబునికి మాతవుగా హరిహరాదుల అవతారం <br>

చండునిముండుని సంహారం చాముండేశ్వరి అవతారం<br><br>


పద్మరేకుల కాంతులలో బాలత్రిపురసుందరిగా <br>

హంసవాహనారూఢిణిగా వేదమాతవైవచ్చితివి<br><br>


శ్వేత వస్త్రముధరించి అక్షరమాలను పట్టుకొని <br>

భక్తిమార్గము చూపితివి జ్ఞాన జ్యోతిని నింపితివి<br><br>


నిత్యాన్నదానేశ్వరిగా కాశీపురమున కొలువుండ <br>

ఆదిభిక్షువై వచ్చాడు సాక్షాత్‌పరమేశ్వరుడు<br><br>


కదంబవన సంచారిణిగా కామేశ్వరుని కళత్రముగా <br>

కామితార్ధ ప్రదాయినిగా కంచి కామాక్షివైనావు<br><br>


శ్రీ చక్రరాజనిలయినిగా శ్రీమత్‌ త్రిపురసుందరిగా <br>

సిరిసంపదలు ఇవ్వామ్మా శ్రీ మహాలక్ష్మిగా రావమ్మా<br><br>


మణిద్వీపమున కొలువుండి మహాకాళి అవతారముతో <br>

మహిషాసురుని చంపితిని ముల్లొకాలను ఏలితివి<br><br>


పసిడి వన్నెల కాంతులతో పట్టువస్త్రపుధారణలో <br>

పారిజాతపు మాలలలో పార్వతిదేవిగ వచ్చితివి<br><br>


రక్తవస్త్రము ధరియించి రణరంగమున ప్రవేశించి <br>

రక్తబీజుని హతమార్చి రమ్యకపర్ధినివైనావు<br><br>


కార్తికేయునికి మాతవుగా కాత్యాయనిగా కరుణించి <br>

కలియుగమంతా కాపాడ కనకదుర్గవై వెలిసితివి<br><br>


రామలింగేశ్వరురాణివిగా రవికులసోముని రమణివిగా <br>

రమావాణీ సేవితగా రాజరాజేశ్వరివైనావు<br><br>


ఖడ్గం, శూలం ధరియించి పా్శుపతాస్త్రము చెబూని <br>

శుంభనిశంభుల దునియాడి వచ్చింది శ్రీ శ్యామలగా<br><br>


మహామంత్రాది దేవతగా లలితాత్రిపురసుందరిగా <br>

దారిద్ర్యబాధలు తొలగించి మహదానందము కలిగించె<br><br>


ఆర్తత్రాణపరాయణవే అద్వైతామృతవర్షిణివే <br>

ఆదిశంకర పూజితవే అవర్ణాదేవి రావమ్మా<br><br>


విష్ణు పాదమున జనియించి గంగావతారము ఎత్తితివి <br>

భాగీరధుడు నినుకొలువ భూలోకానికి వచ్చితివి ||లలితా||<br><br>


ఆశుతోషుని మెప్పించి అర్ధశరీరం దాల్చితివి <br>

ఆది ప్రకృతి రూపిణిగా దర్శ్నమిచ్చెను జగదంబ<br><br>


దక్షుని ఇంట జనియించి సతీదేవిగా చాలించి <br>

అష్టాదశ పీఠేశ్వరిగా దర్శనమిచ్చెను జగదాంబ<br><br>


శంఖుచక్రము ధరియించి రాక్షససణారము చేసి <br>

లోకరక్షణ చేశావు భక్తుల మదిలో నిలిచావు<br><br>


పరాభటారిక దే్వతగా పరమశాంత స్వరూణిగా <br>

చిరునవ్వులను చిందిస్తూ చెరుకుగడను ధరియించితివి<br><br>


పంచదశాక్షరి మంత్రాధితగా పరమేశ్వర పరమేశ్వరితో <br>

ప్రమధగణములు కొలువుండు కైలాసంబే పులకించే<br><br>


సురులు, అసురులు అందరును శిరసును వంచి మ్రొక్కగా <br>

మాణిక్యాలకాంతులతో నీ పాదములు మెరసినవి<br><br>


మూలాధార చక్రములో యోగినులకు ఆధీశ్వరియై <br>

అంకుశాయుధధారిణిగా బాసిల్లును శ్రీ జగదాంబ<br><br>


సర్వదేవతల శక్తులచే సత్యస్వరూపిణిగా రూపొంది <br>

శంఖనాదము చేసితివి సింహవాహిణిగా రూపొంది<br><br>


మహామేరుపు నిలయనివి మందార కుసుమమాలలతో <br>

మునులందరు నినుకొలవంగ మోక్షమార్గము చూపితివి<br><br>


చిదంబరేశ్వరి నీలీల చిద్విలాసమే నీ సృష్టి <br>

చిద్రూపీ పరదేవతగా చిరునవ్వులను చిందించె<br><br>


అంబాశాంభవి అవతారం అమృతపానం నీ నామం <br>

అధ్బుతమైనది నీ మహిమ అతి సుందరము నీ రూపం<br><br>


అమ్మలగన్న అమ్మవుగా ముగురమ్మలకు మూలముగా <br>

జ్ఞాన ప్రసూనారావమ్మా జ్ఞానము నదరికివ్వమ్మా<br><br>


నిష్ఠతో నిన్నె కొలచెదము నీ పూజలనే చేసెదము <br>

కష్టములన్నీ కడతేర్చి కనికరముతో మమ్ముకాపాడు<br><br>


రాక్షస బాధలు పడలేక దేవతలంతా ప్రార్ధింప <br>

అభయహస్తము చూపితివి అవతారములు దాల్చితివి<br><br>


అరుణారుణపు కాంతులలో అగ్నివర్ణపు జ్వాలలలో <br>

అసురుల నందరి దునుమాడి అపరాజితవై వచ్చితివి<br><br>


గిరిరాజునికి పుత్రికగా నందనందుని సోదరిగా <br>

భూలోకానికి వచ్చితివి భక్తుల కోర్కెలు తీర్చితివి<br><br>


పరమేశ్వరునికి ప్రియసతిగా జగమంతటికి మాతవుగా <br>

అందరి సేవలు అందుకొని అంతట నీవే నిండితివి<br><br>


కరుణించవమ్మా లలితమ్మా కాపాడమ్మా దుర్గమ్మా <br>

దరిశనమియ్యగ రావమ్మా భక్తుల కష్టం తీర్చమ్మా<br><br>


ఏ విధముగ నినుకొలిచినను ఏ పేరున నిను పిలిచినను <br>

మాతృహృదయవై దయచూపు కరుణమూర్తిగ కాపాడు<br><br>


మల్లెలు తెచ్చితిమి మనసు నీకే ఇచ్చితిమి <br>

మగువలంతా చేరితిమి నీ పారాయణము చేసితిమి<br><br>


త్రిమాతృరూపా లలితమ్మా సృష్టి స్ధితి లయకారిణివి <br>

నీ నామములు ఎన్నెన్నో లెక్కించుట మాతరమవునా<br><br>


ఆశ్రితులందరు రారండి అమ్మ రూపము చూడండి <br>

అమ్మకు నీరాజనమిచ్చి అమ్మ దీవెన పొందుదము<br><br>


సదాచార సంపన్నవుగా సామగానప్రియలోలినివి <br>

సదాశివ కుటుంబినివి సౌభాగ్యమిచ్చే దేవతపు<br><br>


మంగళ గౌరీ రూపమును మనసుల నిండా నింపండి <br>

మహాదేవికి మనసంతా మంగళహారతులిద్దాము. ||లలితా||<br>

</p>
</div>
</div>
<div id="bg"></div>
</body>
</html>