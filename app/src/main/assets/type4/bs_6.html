<!DOCTYPE html>
<html lang="te">
<head>
    <title>Page</title>
    <link rel="stylesheet" type="text/css" href="../mystyle.css">
</head>
<body>
<script src="../myscript.js">
</script>
<div id="wrapper">
    <h1 class="header" id="header">శ్రీ సాయి చాలీసా:</h1>
    <div class="underline"></div>
    <div class="content" id="content">
    <button onclick="toggleNightMode()" class="toggle"></button>
        <p>

<b></b><br><br>
షిరిడీవాస సాయి ప్రభో జగతికి మూలం నీవే ప్రభో <br>

దత్త దిగంబర అవతారం నీలో సృష్టి వ్యవహారం <br>

త్రిమూర్తి రూపా ఓ సాయి కరుణించి కాపాడోయి <br>

దరిశన మియ్యగ రావయ్య ముక్తికి మార్గం చూపుమయా ||షిరిడి||<br><br>


కఫిని వస్త్రము ధరియించి భుజముకు జోలి తగిలించి <br>

నింబ వృక్షపు ఛాయలో ఫకీరు వేషపు ధారణలో <br>

కలియుగ మందున వెలసితివి త్యాగం సహనం నేర్పితివి <br>

షిరిడి గ్రామం నీ నివాసం భక్తుల మదిలో నీ రూపం ||షిరిడి||<br><br>



చాంద్ పాటిల్‌ను కలుసుకుని అతని బాధలు తెలుసుకుని <br>

గుఱ్ఱము జాడ తెలిపితివి పాటిల్ బాధను తీర్చితివి <br>

వెలిగించావు జ్యోతులను నీ ఉపయోగించే జలము <br>

అచ్చెరువొందెను ఆ గ్రామం చూసి వింతైన దృశ్యం ||షిరిడి||<br><br>


బాయిజా చేసెను నీ సేవ ప్రతిఫలమిచ్చావో దేవ <br>

నీ ఆయువును బదులిచ్చి తాత్యాను నీవు బ్రతికించి <br>

పశుపక్షులను ప్రేమించి ప్రేమతో వాటిని లాలించి <br>

జీవులపైన మమకారం చిత్రమయా నీ వ్యవహారం ||షిరిడి||<br><br>



నీ ద్వారములో నిలిచితిని నిన్నే నిత్యము కొలిచితిని <br>

అభయము నిచ్చి బ్రోవుమయా ఓ షిరిడీశా దయామయా <br>

ధన్యము ద్వారక ఓ మాయీ నీలో నిలచెను శ్రీ సాయి <br>

నీ ధుని మంటల వేడిమికి పాపము పోవును తాకిడికి ||షిరిడి||<br><br>


ప్రళకాలము ఆపితివి భక్తులను నీవు బ్రోచితివి <br>

చేసి మహమ్మారీ నాశం కాపాడీ షిరిడీ గ్రామం <br>

అగ్ని హొత్రి శాస్త్రికి లీలా మహత్మ్యం చూపించి <br>

శ్యామాను బ్రతికించితివి పాము విషము తొలగించి ||షిరిడి||<br>



భక్త భీమాజీకి క్షయరోగం నశియించే అతని సహనం <br>

ఊదీ వైద్యం చేశావు వ్యాధిని మాయం చేశావు <br>

కాకాజీకీ ఓ సాయి విఠల దర్శన మిచ్చితివి <br>

దామూకిచ్చి సంతానం కలిగించితివి సంతోషం ||షిరిడి||<br><br>


కరుణా సింధు కరుణించు మాపై కరుణ కురిపించు, <br>

సర్వం నీకే అర్పితము పెంచుము భక్తి భావమును <br>

ముస్లిమనుకొని నిను మేఘూ తెలుసుకొని అతని బాధ <br>

దాల్చి శివశంకర రూపం ఇచ్చావయ్యా దర్శనము ||షిరిడి||<br><br>



డాక్టరకు నీవు రామునిగా బలవంతుకు శ్రీ దత్తునిగా <br>

నిమోనుకరుకు మారుతిగా చిదంబరకు శ్రీ గణపతిగా <br>

మార్తాండ్‌కు ఖండోబాగా గణూకు సత్యదేవునిగా <br>

నరసింహస్వామిగా జోహికి దరిశనమిచ్చిన శ్రీ సాయి ||షిరిడి||<br><br>


రేయి పగలూ నీ ధ్యానం నిత్యం నీ లీలా పఠనం <br>

భక్తితో చేయండి ధ్యానం లభించును ముక్తికి మార్గం <br>

పదకొండు నీ వచనాలు బాబా మాకవి వేదాలు <br>

శరణని వచ్చిన భక్తులను కరుణించి నీవు బ్రోచితివి ||షిరిడి||<br><br>



అందరిలోన నీ రూపం నీ మహిమ అతిశక్తిమయం <br>

ఓ సాయి మేము మూఢులము ఒసగుమయా మాకు జ్ఞానమును <br>

సృష్టికి నీవేనయ మూలం సాయి మేము సేవకులం <br>

సాయి నామము తలిచెదము నిత్యము సాయిని కొలిచెదము ||షిరిడి||<br><br>


భక్తి భావన తెలుసుకొని సాయిని మదిలో నిలుపుకొని <br>

చిత్తముతో సాయి ధ్యానం చెయ్యండీ ప్రతినిత్యం <br>

బాబా కాల్చిన ధుని ఊది నివారించును అది వ్యాధి <br>

సమాధినుండి శ్రీ సాయి భక్తులను కాపాడేనోయి ||షిరిడి||<br><br>



మన ప్రశ్నలకు జవాబులు తెలుపును సాయి చరితములు <br>

వినండి లేక చదవండి సాయి సత్యము చూడండి <br>

సత్సంగమును చేయండి సాయి స్వప్నము పొందండి <br>

భేద భావమును మానండి సాయి మన సద్గురువండి ||షిరిడి||<br><br>


వందనమయ్యా పరమేశా ఆపద్భాంధవ సాయీశా <br>

మా పాపములూ కడతేర్చు మామది కోరిక నెరవేర్చు <br>

కరుణామూర్తి ఓ సాయి కరుణతో మమ్ము దరిచేర్చోయి <br>

మా మనస్సే నీ మందిరము మా పలుకులే నీకు నైవేద్యం ||షిరిడి||<br>
</p>
</div>
</div>
<div id="bg"></div>
</body>
</html>